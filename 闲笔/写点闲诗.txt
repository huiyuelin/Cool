铸剑山庄-祖师剑炉
天地为炉铸阴阳，大冶三千炼无常。
但使雷公临星汉，不见残萤借浮光。

铸剑山庄-湛卢山
坚晶盘龙擎万山，燎烟入云作旗扬。
乘风引气鼓青火，凝英取华萃寒光。
金铁倒蒸汉如雨，银铜倾垂覆脊梁。
何当剑起人成客，再话白首尽沧桑。

然山派-无问仙踪
漫浪横舟烟波里，荻芦飘雪云水间。 
揽尽风月沽作酒，醉罢鱼龙梦鹤眠。
瑶池仙境不胜好，人间尘世无挂牵。
愿随闲风长归去，逍遥天地任流年。

然山派-然山
绝崖鸟无度，残峰云作梯。
林木不知数，怀霞分两仪。
朝暮盼闻道，皓首无穷经。
问仙归何路，青琅鹿引西。

七月三十咏蟑螂
乌甲铜须老饕公，梁上檐底乐无穷。
若得鱼米飘香地，子子孙孙永保用。

七月廿八劝友
韶华无意岂堪留，何求仙酿解凡忧。
劝君勿问吉凶事，大梦终醒春正柔。

七月廿七乘飞机望云
素银裹天青，虹霞载玉龙。
千山翻白雪，万瑞妆暮容。
飞鸟绝尘去，日月抱怀中。
谁顾玉京城，九穹凌霄宫。